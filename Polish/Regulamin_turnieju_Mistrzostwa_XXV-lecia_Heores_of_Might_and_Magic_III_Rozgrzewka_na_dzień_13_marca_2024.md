# Regulamin turnieju *Mistrzostwa XXV-lecia Heroes of Might and Magic III - Rozgrzewka*

## Spis treści

- `1. Wstęp` - Określa najważniejsze kwestie związane z zapleczem organizatorskim. M.in. organizatorów Turnieju i dokumenty stanowiące zasady Turnieju,
- `2. Format Turnieju` - Określa warunki uczestnictwa, liczbę i przebieg faz,
- `3. Fair play, wymagane zgody i wymagania dotyczące streamingu` - Określa zasady fair play, wymagane zgody i wymagania dotyczące streamingu, które Uczestnicy muszą spełnić,
- `4. Rozgrywka` - Określa sposób rozgrywania gier i sposób wyboru szablonów, kolorów i zamków,
- `5. Restarty` - Określa zasady korzystania z restartów w Meczach,
- `6. Zakończenie Meczu` - określa sposób zakończenia Meczu.
- `7. Kary` - określa rodzaje kar i sposób ich wydawania oraz tryb odwołania się od kary.

## 1. Wstęp

1. *Mistrzostwa XXV-lecia Heroes of Might and Magic III - Rozgrzewka* (dalej zwana Turniejem) jest turniejem rozgrywanym w grze Heroes of Might and Magic III z dodatkiem Horn of the Abyss (dalej zwana Heroes III). Celem Turnieju jest zebranie zainteresowanie widzów transmisji, przed głównymi mistrzostwami, a także promocja gry i społeczności Heroes III w internecie.

2. Turniej organizowany jest bez żadnego zysku dla Organizatorów. Wszelkie prawa do marki, logo oraz znaków towarowych Heroes III posiada Ubisoft Entertainment SA.

3. O zasadach Turnieju stanowi niniejszy dokument (zwany dalej Regulaminem) oraz Polityka Prywatności Turnieju.

4. Ilekroć w Regulaminie mowa o:

   - **Organizatorach**, należy przez to rozumieć osoby wymienione w punkcie 5. rozdziału 1.
   - **Serwerze Discord**, należy przez to rozumieć serwer H3gg na platformie Discord [link](https://www.discord.com/invite/WPXRs5aX89),
   - **Uczestnikach** lub **Uczestniku**, należy przez to rozumieć osoby biorące udział w którejkolwiek z faz w Turnieju,
   - **Meczu** należy przez to rozumieć wszystkie rozgrywki w ramach Turnieju między dwoma konkretnymi Graczami, w konkretnej fazie Turnieju.
   - **Stronie Turnieju**, należy przez to rozumieć stronę na witrynie h3.gg [link](https://www.h3.gg/competitions/v2/85).

5. Organizatorem Turnieju jest H3gg. Dokładny skład osobowy kadry Turnieju wraz z podanym tagiem na platformie Discord:

   | Nick             | Tag              |
   | :----            | :----:           |
   | Bejker           | bejker4664       |
   | Berkas           | berkas           |
   | CzileraInżyniera | czilerainzyniera |
   | Fafhrd           | .fafhrd          |
   | Kacper           | kacperpolok      |
   | Keszu            | keszu            |
   | Kubaryt          | kubaryt          |
   | Makiki           | makiki           |
   | Niechcic         | niechcic         |
   | Ortant           | ortant           |
   | Pączuś           | ponczekdusiszgo  |
   | Ravciozo         | ravciozo         |
   | Vuko             | vuko0202         |
   | Zuuzel           | zuuzel           |

6. Polityka Prywatności Turnieju określona jest w odpowiednim [dokumencie](https://drive.google.com/file/d/1Y0gSwb7T_tqgO3IDDgsCMY53BS8ekzFs/view).

7. Organizatorzy zastrzegają sobie prawo do zmiany Regulaminu, w każdej chwili, bez podania przyczyny.

8. Polskojęzyczna wersja Regulaminu jest wersją podstawową. W przypadku sprzeczności wersji anglo- lub rosyjskojęzycznej z polskojęzyczną, należy postępować według wersji polskojęzycznej.

9. W sytuacjach nieujętych Regulaminem decyzja Organizatorów jest wiążąca. Takie decyzje publikowane będą na Serwerze Discord.

10. Organizatorzy zastrzegają sobie prawo do niedopuszczenia wybranej osoby do pełnienia funkcji komentatora lub hosta transmisji z Meczu rozgrywanej w ramach Turnieju.

11. Pula nagród:

    1). wszyscy Uczestnicy, którzy trafią do półfinałów otrzymają rostawienie w głównych mistrzostwach, rozumiane jako zwolnienie z uczestnictwa w fazie grupowej tychże,

    2). ponadto przewidziana jest również nagroda pieniężna:
    <ul style ="list-style: none;">
    <li>a) I miejsce - 500 zł,</li>
    <li>b) II miejsce - 300 zł,</li>
    <li>c) III miejsce - 200 zł,</li>
    </ul>

    2b). nagroda pieniężna w całości finansowana jest ze środków z [Patronite *CzileraInzyniera*](https://patronite.pl/czilera).

## 2. Format Turnieju

1. Turniej zostanie podzielone na 2 fazy:

   1). Fazę Rejestracji,

   2). Fazę Pucharową,

2. Faza rejestracji:

   1). faza rejestracji potrwa od dnia 25 lutego 2024 do dnia 10 marca 2024,

   2). warunkiem uczestnictwa w fazie rejestracji jest przeczytanie i zaakceptowanie Regulaminu, dokonanie zapisu przez Stronę Turnieju oraz dołączenie na Serwer Discord.

   2b). Organizatorzy zastrzegają sobie prawo do niedopuszczenia wybranej osoby do Turnieju, w szczególności jeżeli:

   <ul style="list-style: none;">
   <li>a) osoba znana jest z oszukiwania podczas rozgrywek,</li>
   <li>b) osoba znana jest z wysokiej toksyczności,</li>
   <li>c) osoba znana jest z braku szacunku wobec zasad fair play,</li>
   <li>d) osoba w profilu na stronie internetowej <a href="https://www.h3.gg">h3.gg</a> lub platformie Discord posiada pseudonim:
      <ul>
      <li>zawierający nazwiska osób znanych publicznie (chyba, że jest to nazwisko tej osoby),</li>
      <li>zawierający treści wulgarnych, naruszających dobre obyczaje, a także promujące alkohol lub inne substancje odurzające,</li>
      <li>wprowadzający w błąd np. nazw zbliżonych do kont  innych użytkowników.</li>
      </ul>
   </ul>
   2c). o niedopuszczeniu do Turnieju Organizatorzy winni poinformować daną osobę, w wiadomości prywatnej, najpóźniej w dniu zakończenia fazy,

   3). zabronione jest uczestnictwo w fazie z więcej niż jednego konta,

   4). limit Uczestników będzie wynosił 128,

   4b). w przypadku dużego zainteresowania Turniejem, Organizatorzy mogą zwiększyć limit do 256.

3. Faza pucharowa:

   1). faza pucharowa rozpocznie się w dniu zakończenia zapisów i potrwa, w zależności od ogólnej liczby Uczestników zapisanych do Turnieju, od 7 do 8 tygodni,

   2). warunkiem dołączenia do fazy pucharowej jest dołączenie do fazy rejestracji,

   3). w fazie pucharowej Uczestnicy zmierzą się w parach, które zostaną wylosowane na Stronie Turnieju,

   4). Mecze rozgrywane będą w systemie Bo1, za wyjątkiem finału i meczu o trzecie miejsce, które rozgrywane będą w systemie Bo3,

   5). w przypadku zwycięstwa Uczestnik przechodzi do następnej rundy, w przypadku porażki zostaje wyeliminowany z Turnieju,

   6). termin na rozegranie Meczu w tej fazie będzie wynosił 1 tydzień.

4. O terminach zależnych od liczby Uczestników, Organizatorzy poinformują w dniu zakończenia zapisów.

5. Za zgodą obu Graczy Partia w systemie Bo1 może zostać rozegrana w systemie Bo3.

6. W przypadku problemów z terminowym rozegraniem Meczu:

   1). na wniosek Uczestnika Meczu, Organizatorzy mogą przedłużyć termin na rozegranie Meczu o jeden dzień,

   2). na wniosek obu Uczestników Meczu oraz za zgodą Uczestnika, z którym zmierzyłby się zwycięzca Meczu, w którym występuje problem z terminowym rozegraniem, Organizatorzy mogą przedłużyć termin na rozegranie Meczu o więcej niż jeden dzień, z zastrzeżeniem, że Uczestnicy powinni wcześniej ustalić termin Meczu w następnej fazie z ich potencjalnym przeciwnikiem w tejże, a następnie podać go Organizatorom,

   3). na wniosek obu Uczestników Meczu, lub decyzją Organizatora, system rozgrywek może zostanie zmieniony w danym Meczu na Bo1.

7. W przypadku problemów ze znalezieniem wspólnego terminu Meczu, Organizatorzy, na wniosek jednego z Uczestników Meczu lub własną deyczją, mogą wyznaczyć termin sędziowski dla danej Meczu.

## 3. Fair play, wymagane zgody i wymagania dotyczące streamingu

1. Wykorzystywanie crashów do zyskiwania przewagi jest zakazane. Po wczytaniu mapy z powodu błędu Heroes III należy powtórzyć swoje ruchy na mapie przygody oraz w walkach w danej turze w której nastąpił błąd.

2. Zewnętrzna pomoc. Istnieje wiele sposobów na zdobycie dodatkowych informacji użytecznych w trwającym Meczu. Poniżej przedstawiamy listę wraz z tym czy dany sposób jest dozwolony:

   | Sposób na zdobycie informacji | Jego legalność w Turnieju |
   | :---                          | :---                         |
   | Porady (osoba trzecia dostarcza Uczestnikowi informacje, które można wydedukować oglądając tylko jego stronę rozgrywki) przez tekst | Dozwolone, jeżeli podpowiedź nie posiada znaczącego wpływ na rozgrywkę oraz nie sprawia, że Uczestnik zmieni swój plan na rozgrywkę. Uczestnicy korzystający z tego typu porad mogą zostać ukarani, każdy tego typu przypadek należy zgłosić do Organizatorów; Uczestnicy transmitujący Mecz powinni usuwać naruszające Regulamin podpowiedzi, najlepiej za pośrednictwem moderacji,|
   | Porady przez telefon, teamspeak, skype, etc. rozmawiając na żywo| Zakazane |
   | Spoilery (osoba trzecia dostarcza Uczestnikowi informacje których nie można wydedukować oglądając tylko jego stronę rozgrywki) | Zakazane - jeśli Uczestnika przeczyta spoiler powinien grać tak jakby go nie widział, a osoba udzielająca spoileru powinna zostać wyciszona przez gracza bądź moderatora czatu, na czas trwania Meczu |
   | Ghosting (obecność na transmisji przeciwnika lub komentarzu tego Meczu) | Zakazane |
   | Programy czytające pamięć Heroes III - na przykład żeby zobaczyć nieodkrytą część mapy lub przewidzieć rozwój bohatera | Zakazane |
   | Kalkulatory value lub obrażeń | Dozwolone |
   | Poradniki wideo | Dozwolone |
   | Oglądanie swojej transmisji lub nagrania z danego Meczu w trakcie jej trwania | Zabronione |
   | Screenshoty z trwającego Meczu | Zabronione |
   | Strony wiki | Dozwolone |
   | Własne notatki o Heroes III lub Meczu | Dozwolone |
   | Makra i bindy | Dozwolone jest stosowanie makr i bindów ograniczających się do symulacji kombinacji 2 klawiszy, bez dodatkowych opóźnień oraz bez ruchów kursorem. |

3. Przy wczytywaniu Partii, dodatkowy czas (10 minut) oferowany przez grę służy WYŁĄCZNIE do planowania ruchów. Zabronione jest wtedy jakiekolwiek poruszanie bohaterów, rzucanie zaklęć, wykup armii, budynków etc.

4. Uczestnicy mają obowiązek zachowywać się kulturalnie względem siebie w czasie Meczu, przed nimi i po nich na czacie Heroes III, na transmisjach z Meczów oraz na ich czacie, w prywatnych wiadomościach dotyczących Turnieju oraz na Serwerze Discord.

5. Zabrania się Uczestnikom wyrażania dyskryminujących poglądów, takich jak queerfobia, rasizm, seksizm i ksenofobia na czacie Heroes III w Meczach, w prywatnych wiadomościach dotyczących Turnieju oraz na Serwerze Discord.

6. Uczestnicy powinni powstrzymać się od publicznych oskarżeń co do naruszenia Regulaminu wobec innych. Każdy problem tego typu powinien być zgłoszony Organizatorom w celu potwierdzenia.

7. W Turnieju obowiązują standardowe reguły rozgrywek Hota lobby online. Link do nich można znaleźć [tutaj](https://h3hota.com/en/rules). Jeśli zasada regulaminu Hota stoi w sprzeczności z Regulaminem, Regulamin ma pierwszeństwo.

8. Zapisując się do Turnieju Uczestnik:

   1). Akcpetuje Politykę Prywatności Turnieju,

   2). Nadaje Organizatorom niezbywalne i niewyłączne prawo do retransmisji, nagrywania i udostępniania wybranych Meczów w celu udostępniania komentarza i archiwizacji. Organizatorzy mogą dzielić się tym prawem z osobami trzecimi.

9. Począwszy od fazy 1/32 fazy pucharowej włącznie Uczestnik zobowiązany jest do prowadzenia transmisji ze wszystkich swoich Meczów.

10. Jeżeli Mecz jest retransmitowany przez Organizatorów Uczestnik dodatkowo zobowiązany jest na czas trwania Meczu:

    1). Ukryć wszystkie zewnętrzne nakładki np reklamy, banery, nakładki informujące o stanie Meczu (tzw. *overlay*), widoczne na transmisji Uczestnika,

    2). Ustawić rozdzielczość Heroes III w zakresie od 1180x664 do 1365x768.

## 4. Rozgrywka

1. Mecze powinny odbywać się za pośrednictwem HotA Lobby dostępnego w Heroes III. W przypadku gdy HotA Lobby nie jest dostępne Mecz można rozegrać za pośrednictwem Hamachi lub Game Rangera.

2. Przygotowanie rozgrywki:

   1). jeden z Uczestników zakłada pokój w HotA lobby (będzie on gospodarzem), drugi Uczestnik dołącza do założonego przez gospodarza pokoju w lobby (będzie on gościem)

   2). gość wybiera cyfrę 1 lub 0, gospodarz za pośrednictwem opcji `Coin Flip` losuje cyfrę 1 lub 0.

3. Szablonem, na który rozgrywane będą Mecze jest Jebus Cross. Domyślne ustawienia szablonu w Turnieju:

   | Rozmiar mapy | Gracze ludzcy | Typ dróg | Siła potworów | Poziom gry | Zegar             | Tury symultaniczne |
   | :----:       | :----:              | :----:   | :----:        | :----:     | :----:            | :----:             |
   | XL-U         | 2                   | Szybkie  | Silne         | 160%       | 14:00+07:00+01:30 | 116                |

4. Za zgodą obu Uczestników ustawienia zegara lub tur symultanicznych mogą zostać zmienione.

5. Wybór koloru oraz zamku:

   1). Wylosowanie miast następuje przez opcję Random Town vs Random Town, w przypadku wylosowania dwóch identycznych miast, losowanie należy powtórzyć,

   2). Uczestnicy mogą zażądać ponownego losowania miast (tzw. *reroll*) i zbanowania 0-2 wylosowanych miast za opłatą 500 sztuk złota. Pierwszy chęć *rerolla* deklaruje zwycięzca rzutu monetą. Przysługuje maksymalnie jeden taki ban na Uczestnika w ciągu Meczu. W przypadku wylosowania takiej samej pary miast jak przed *rerollem*, losowania należy dokonać ponownie,

   3). Licytację o miasto oraz o kolor rozpoczyna Uczestnik, który wygrał rzut monetą. Pierwsza licytacja odnosi się do miast, druga do koloru.

## 5. Restarty

1. Każdy z Uczestników ma w danym Meczu do dyspozycji dwa subiektywne restarty w pierwszym dniu (2 x 111) lub jeden restart w dniu drugim (1 x 112).

2. Pierwszy decyzję o subiektywnym restarcie podejmuje gracz czerwony, a następnie gracz niebieski. Gracz niebieski ma prawo w 112 i 113 podjąć decyzję o subiektywnym restarcie, liczoną jako subiektywny restart z poprzedniej, maksymalnie do 5 sekund od zaakceptowania monitu o rozpoczęciu tury.

3. Uczestnicy mogą wykorzystać również restarty techniczne. Mogą one zostać wykorzystane, jeżeli:

   1). Nie zostanie wygenerowane jakieś miasto,

   2). Bohater startowy jest inny od wybranego w lobby,

   3). Nie zostały wygenerowane drogi,

   4). Ustawienia szablonu są inne niż wymienione w punkcie 3. rozdziału 4 Regulaminu, z wyłączeniem ustawień wymienionym w punkcie 4. tegoż,

   5). Co najmniej dwie z trzech dróg na strefie startowej, jest zablokowanych jest przez strażników, za którymi znajduje się co najmniej 80% blokowanej drogi na każdego strażnika, których nie da się obejść, lub ich obejście wymaga wykorzsytani co najmniej 2000 punktów ruchu, a ich pokonanie powoduje straty na poziomie co najmniej 60% wojska na każdego strażnika. Nie dotyczy to strażników stref,

   - restarty techniczne mogą zostać wykorzystane najpoźniej w 4 dniu (114), jedynie jeżeli subiektywne restarty nie są już dostępne.

4. Uczestnicy mogą skorzystać również z restartów wczesnego spotkania. Dostępne są one, jeżeli nastąpi interakcja między Uczestnikami w turze 115, każdy z Uczestników ma prawo zażądać restartu wczesnego spotkania, jednak nie jest to obowiązkowe. Interakcja między Uczestnikami jest zdefiniowana jako jakakolwiek walka między Uczestnikami lub przejęcie. Restarty wczesnego spotkania można wykorzystać jedynie, jeżeli subiektywne restarty nie są już dostępne.

## 6. Zakończenie Meczu

1. Po rozegraniu Meczu, przegrany wpisuje “gg” na czacie Heroes III (oraz w przypadku grania w trybie rankingowym potwierdza przyznanie się do porażki), jest to jednoznaczne z przyznaniem się do porażki oraz dowodem potwierdzającym raport z Meczu. Decyzji o poddaniu Meczu nie można odwołać.

2. Po zakończeniu Meczu Uczestnicy są zobowiązani do podania haseł, które chronią zapisy Meczu.

3. Zwycięzca składa raport z Meczu, należy go składać na Stronie Turnieju,. Na wniosek zainteresowanego, przegrany może złożyć raport za zwycięzce.

4. Jeżeli raport nie zostanie potwierdzony w terminie Meczu, ani nie zostanie zgłoszone oszustwo w raporcie, zostaje on uznany za potwierdzony.

## 7. Kary

1. Organizatorzy mają do dyspozycji kilka możliwości w jakie mogą karać Uczestników za nieprzestrzeganie Regulaminu. Poziomy kar zdefiniowane są w następujący sposób:

   1). Ostrzeżenie - otrzymywane za drobne przewinienia. Pierwsze ostrzeżenia nie niesie ze sobą dodatkowych konsekwencji, ale każde następne już tak:
   <ul style="list-style: none;">

   a). Drugie ostrzeżenie - walkower na Mecz,
   </ul>

   2). Walkower na Mecz - otrzymywany za większe przewinienia, w tym nietrzymanie się terminów, jest równoznaczny z dyskwalifikacją,

2. Organizatorzy w sytuacjach, w których doszło do nieprawidłowości związanych z rozegraniem Meczu może nakazać jej powtórzenie.

3. W przypadku kiedy jeden z Uczestników nie stawi się na ustalony termin Meczu, należy zastosować następującą procedurę (ilekroć w procedurze występują zwroty w drugiej osobie, Organizatorzy mają na myśli tego z Uczestników grających w danym Meczu, który czeka na swojego, spóźniającego się, przeciwnika):

   1). Po 5 minutach od ustalonego terminu, poinformuj Organizatorów o rozpoczęciu tej procedury, a następnie wyślij do przeciwnika wiadomość o DOKŁADNIE następującej treści, pomijając cudzysłowy: “I have attempted to play a match with you, and now I am waiting for you to show up. According to the rules, you have 15 minutes from now to show up and start playing the game, or otherwise you will be penalized with a game forfeit. I have informed the Organizer that this procedure has begun.”

   1b). W przypadku kiedy obaj gracze posługują się językiem polskim, spolszczona wersja wiadomości jest akceptowalna: “Dokonałem próby rozegrania meczu, a teraz czekam na to aż się pojawisz. Zgodnie z zasadami, masz 15 minut na pojawienie się i rozpoczęcie gry. Organizator został już poinformowany o rozpoczęciu tej procedury.”

   2). Po 15 minutach od wysłania poprzedniej wiadomości, jeżeli przeciwnik nadal się nie zjawił, musisz poinformować o tej sytuacji Organizatorów, a następnie wysłać do przeciwnika wiadomość o DOKŁADNIE następującej treści, pomijając cudzysłowy: “You have not shown up as requested. I have informed the Organizer of this situation. I am not waiting for your response any longer.”

   2b). W przypadku kiedy obaj gracze posługują się językiem polskim, spolszczona wersja wiadomości jest akceptowalna: “Nie zjawiłeś/zjawiłaś się w wyznaczonym terminie. Organizator został poinformowany o tej sytuacji, a ja nie czekam już na twoją odpowiedź.”

   3). W przypadku jeżeli przeciwnik zjawi się i jest chętny do rozpoczęcia Meczu, powinieneś/powinnaś pozwolić przeciwnikowi na spokojne przygotowanie się do Meczu. Należy przyjąć zasadę, że przeciwnik powinien mieć co najmniej 5 dodatkowych minut na połączenie się z serwerami poczekalni online i dołączenie do pokoju Meczu. Jeżeli przeciwnik wyraźnie nadużywa tego przywileju, powinieneś/powinnaś poinformować o tym Organizatorów.

   4). W przypadku meczów dla których ustalono termin sędziowski, nie poinformowanie o brakującym graczu Załogi może skutkować podwójnym walkowerem.

   5). Jeżeli chcesz, możesz opóźnić wykonanie tej procedury maksymalnie o godzinę - ale nie masz takiego obowiązku.

   6). Stosując powyższą procedurę, musisz przygotować dowód w postaci zrzutu ekranu pokazujący że twój przeciwnik nie pojawił się na czas. Dodatkowo, musisz przygotować dowód w tej samej formie pokazujący ustaloną datę i godzinę rozpoczęcia Meczu. W przypadku jeżeli termin został ustalony w sposób niejednoznaczny, Organizatorzy mogą zdecydować się na nie wyciągnięcie konsekwencji wobec brakującego gracza, w zależności od pełnego kontekstu. Organizatorzy mogą też zadecydować o redukcji kary w przypadku zaistniałej siły wyższej.

4. Uczestnicy mogą odwołać się od decyzji Organizatorów najpóźniej w dniu zakończenia fazy następującej po fazie, w której otrzymali karę.

<br/>
<hr>

### Regulamin ostatni raz aktualizowany był dnia 13 marca 2024
